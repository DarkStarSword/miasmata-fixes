18 Marzo, 1911

Sono arrivato all'accampamento nella tarda serata. Il paesaggio circostante era scuro, illuminato solo dalla luna piena. Una figura era seduta di fronte ad un tiepido fuoco da campo. Era Herbert. Quasi una settimana era passata da quando si erano perse le sue tracce. Ero felice di vederlo. Agiva in modo alquanto strano ultimamente, stavo iniziandomi a preoccupare per le sue condizioni.

Era seduto sul tronco di cedro che avevamo raccolto una settimana prima - La sua borraccia in allumino giaceva accanto a lui. Aveva un aspetto scarno ed emaciato. I profondi recessi del suo viso erano evidenziati dalla tremolante luce del fuoco. Non sembrò notare la mia presenza. Se ne stava li, ricurvo con i piedi piantati nel terreno. Aveva un coltello nella sua mano destra, stava tracciando forme di falci sulla terra umida sotto di lui. Aveva un aria concentrata, il suo volto rifletteva un certo fanatismo. Potevo vedere le sue pupille dilatate, la lingua era leggermente fuori dalla bocca e si agitava tra i suoi denti. Lo interruppi con una domanda sulle sue recenti vicissitudini. Si irrigidì per qualche secondo. I sui occhi cambiarono. Si comportò come se avesse sentito un animale in lontananza. Si guardò attorno, scrutando la mia posizione solo per un momento, come se non mi avesse notato. Cosi mi voltai e mi avviai verso la mia tenda, non prima di avergli ricordato di mangiare qualcosa. Mi fermai per un momento, non rispose.

La mattina successiva Herbert era sparito, di nuovo.
