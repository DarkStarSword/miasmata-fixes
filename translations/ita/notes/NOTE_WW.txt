21 Novembre 1910

Ho guardato fuori dalla finestra della mia camera questa mattina, sentivo dei rumori provenire dalla strada. C'erano cinque corpi distesi a terra, tutti coperti da lenzuoli bianchi. Erano allineanti a seconda dell'altezza: Dal più alto fino al più basso dalla mia sinistra.

Due donne si occupavano dei corpi, entrambe erano coperte dalla testa ai piedi da indumenti protettivi, i visi erano in parte nascosti da maschere a garza. Le riconobbi subito, erano le Cercatrici. La fascia scarlatta che portavano lungo i fianchi rendeva ovvia lo loro identità: l'emblema della loro professione e un avvertimento a tenersi a distanza.

La prima donna era giovane e minuta, la trovai molto bella. I suoi capelli ambrati erano raccolti in una treccia, a parte qualche ciocca che si appoggiava delicatamente sul suo viso bianco come l'avorio. Stava ispezionando accuratamente i corpi, scrivendo annotazioni in un piccolo libro rilegato in pelle. Si accovacciava a fianco di ogni cadavere. Una volta finita la sua ispezione poggiava teneramente la sua mano sulla spalla di ognuno di loro. Un atto di pietà e grazia che tanto s'addiceva ad una donna di tale eleganza.

La seconda donna era tozza e sgraziata. Se ne stava in piedi e teneva le spalle inarcate indietro. Le sue mani erano chiuse a pugno e poggiavano sui suoi fianchi. Indossava una vistosa catenina d'argento attorno al collo, adornata con una grossa croce dorata la quale cadeva sul suo petto.

Abbaiava ordini all'altra donna ed era chiaramente agitata. Ho immaginato che la sua disposizione acerba era, come ci si potrebbe aspettare, dovuta alla macabra natura del suo lavoro. La pesantezza mentale del suo incarico è inimmaginabile.

Successivamente mi resi conto che la sua indisposizione sembrava invece generata dal suo disprezzo per la ragazza dai capelli color ambra, i cui gesti e modi continuavano ad essere, dal mio punto di vista, fonte di grande ammirazione. Percepivo la frustrazione della giovane nell'essere il bersaglio delle urla dell'altra donna. Pareva vederlo come un'accusa alla sua etica del lavoro. Forse era un senso di invidia la forza generante di questo astio, o forse era quello stesso lavoro a generare mostri. Gli anni non sono stati indulgenti con lei, ma evidentemente non era il suo corpo ad aver pagato il dazio maggiore.
